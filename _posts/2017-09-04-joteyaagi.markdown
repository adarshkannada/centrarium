---
layout: post
title: "ಜೊತೆಯಾಗಿ"
date: 2017-09-04
author: Adarsha
categories: Poem
tags:	AcchaKannada Kannada Poem kavana Love Boy Girl Romance
cover: "assets/joteyaagi-acchakannada.jpg"
description: ಏನೂ ಅರಿಯದ ಅವಳ ಮುಂದೆ ಎಲ್ಲ ಅರಿತ ನಾನು ಪೋಲಿ!
---
<p align = "center">ಏನೂ ಅರಿಯದ ಅವಳ ಮುಂದೆ ಎಲ್ಲ ಅರಿತ ನಾನು ಪೋಲಿ<br>
ದೂರದಿ ನಿಂತು ಒಪ್ಪಿಗೆ ಸೂಚಿಸಿದ ಕಂಗಳ ನೋಡಿ ಸುಮ್ಮನೆ ಹೇಗೆ ಇರಲಿ,<br>
ಅನುರಾಗ ಹಾಡುವ ಸಮಯಕೆ ನನ್ನ ಮನವು ಹಾಕಿದೆ ತಾಳ<br>
ಶುಭಯೋಗ ಕೂಡುವ ಸಮಯದಿ ಇನ್ನು ಎಲ್ಲೆಡೆ ಮೊಳಗುವುದು ಘಟ್ಟಿಮೇಳ!</p><!--more-->

<p align = "center">ಪರವಾನಗಿ ಸಿಕ್ಕಮೇಲೆ ಪರರ ಚಿಂತೆ ಏತಕೆ<br>
ಸಂಜೆ ಕರಗೊ ಮುನ್ನವೇ, ಹೇಳದೆ ಒತ್ತುವೆ ಸಿಹಿಯಾದ ಮುದ್ರಿಕೆ.<br>
ಬಾನಲ್ಲಿ ಬರೆಯಬೇಕು ನೀನು ನಮ್ಮಿಬ್ಬರ ಚಿತ್ರವ<br>
ಸ್ವರ್ಗವೂ ಕಂಡು ನಾಚಬೇಕು ನಮ್ಮ ಹೊಸ ಪ್ರೀತಿ ರೂಪವ!<br></p>

<p align = "center">ಜೊತೆಯಾಗಿ ನಡೆವಾಗ ಕತ್ತಲೂ ಮಧುರ<br>
ಯಾರೂ ಇಲ್ಲದ ಊರು ಸುತ್ತಲೂ  ಸುಂದರ,<br>
ಏನೂ ಅರಿಯದೆ ಮಿನುಗುವುದು ಶುಭ್ರವಾಗಿ ಅವಳ ಕಣ್ಣ ನೀಲಿ<br>
ಎಲ್ಲವ ಅರಿತ ಮೇಲೂ ಅವಳಿಲ್ಲದೆ ಈ ಹೃದಯ ಖಾಲಿ ಖಾಲಿ!!<br></p>

<p align ="center">- ಆದರ್ಶ</p>
