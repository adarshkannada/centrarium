---
layout: post
title: "ನೋವಲ್ಲಿ ನಲಿವು"
date: 2019-08-10
author: Adarsha
categories: Poem
tags:	AcchaKannada Kannada Poem kavana life Nature jeevana sorrow failure sadness novu santasa santosha
cover: "assets/novalli-nalivu-acchakannada.jpg"
description: ಎತ್ತ ಹೋದರೂ ಬದುಕು ಒಂದೇ, ನೋವು ನಲಿವಿನ ಸಾಗರ!

---

<p align ="center">ನೋವಿನಲ್ಲಿ ಬರೆದ ಕಥೆಯು ನಲಿವಿನಿಂದ ತುಂಬಿದೆ,<br>
ನಲಿವಿನಲ್ಲಿ ಬರೆದ ಕಥೆಯು ನೋವಿನಲ್ಲಿ ಮುಗಿದಿದೆ.<br>
ಎತ್ತ ಹೋದರೂ ಬದುಕು ಒಂದೇ, ನೋವು ನಲಿವಿನ ಸಾಗರ,<br>
ಹೇಗೇ ಇದ್ದರೂ ಸಾಲದು ನಮಗೆ, ಬೇರೆ ಬಯಕೆಗಳೇ ನಮಗೆ ಸಡಗರ.</p><!--more-->

<p align ="center">ಒಳಗೊಳಗೆ ನೋವು ನಗುತಲಿದ್ದರೂ ಹೊರಗೆಲ್ಲೂ ಯಾರಿಗೂ ತೋರೆವು ನಾವು,<br>
ಹೊರಗೆಲ್ಲ ನಲಿವು ಹರಡಿದ್ದರೂ ನಮ್ಮ ಒಳಗೆಲ್ಲೊ ಅಳುಕುತ್ತಿರುವುದು ಮನವು.<br>
ಎತ್ತ ಹೋದರೂ ಭಾವನೆ ಒಂದೆ ಏನೂ ಅರಿಯದ ಪಯಣ,<br>
ಹೇಗೇ ಇದ್ದರೂ ಸಾಲದು ಮನಕೆ ಬಾಳಿನ ಸಿಹಿಯ ಹೂರಣ.</p>

<p align ="center">ನೋವಲ್ಲಿ ಬರೆದ ಕಥೆಯ ಕೊನೆ ನಲಿವಿನಿಂದ ತುಂಬಿದೆ,<br>
ಕೈಗೆಟುಕದ ನಮ್ಮ ಬಯಕೆ ಮನದ ಹೊಸಿಲಲ್ಲಿ ನಿಂತಿದೆ.<br>
ಎತ್ತ ಹೋದರೂ ಬದುಕು ಒಂದೇ, ನೋವು ನಲಿವಿನ ಸಾಗರ,<br>
ಹೇಗೇ ಇದ್ದರೂ ಸಾಲದು ನಮಗೆ, ಬೇರೆ ಬಯಕೆಗಳೇ ನಮಗೆ ಸಡಗರ.</p>

<p align ="center">- ಆದರ್ಶ</p>
