---
layout: post
title: "ಯುದ್ಧ ನೆಲೆ"
date: 2020-02-01
author: Adarsha
categories: Poem
tags:	AcchaKannada Kannada Poem kavana life jeevana boys imagination girls love romance romanticpoem karnataka warinlove
cover: "assets/yuddha-acchakannada.jpg"
description: ಹೇಳದಂತೆ ನನ್ನ ಮನದೊಳಗೆ ನೀ ಬಂದು ಕುಳಿತೆ, ನಿನ್ನೊಂದಿಗೆ ಈ ದಿನ ಗೆಳತಿ, ನಾನು ಯುದ್ಧವಿರದೆ ಸೋತೆ!
---

<p align ="center">ಕಾಡುವ ನಿನ್ನ ಕಣ್ಣುಗಳ ಕಡುಗಪ್ಪು ಕತ್ತಲೆ,<br>
ನನ್ನ ಮನದ ಆಂತರ್ಯದ ನಿತ್ಯ ಯುದ್ಧ ನೆಲೆ;<br><!--more-->
ನಿನ್ನ ಗೆಳೆತನವೇ ಈಗ ನನ್ನ ಜೀವನದ ನೌಕೆ,<br>
ನಿನ್ನ ಸೇರಿದಾಗ ಮುಗಿಲಿಗೆ ಹಾರಿಸುವೆ ನನ್ನ ಯುದ್ಧ ಪತಾಕೆ.</p>

<p align ="center">ನಿನ್ನ ಮುಂದೆ ಮಂಡಿಯೂರಿ ಕುಳಿತ ನನ್ನ ಭಾವನೆಗಳೆಲ್ಲ ಈ ದಿನ ಬೆತ್ತಲೆ,<br>
ಹುಚ್ಚೆದ್ದು ಕುಣಿಯುವೆನು ನಾನು, ಎದುರುಬದುರಿಗೆ ನೀನು ಬರುತ್ತಲೆ;<br>
ಎದುರೇ ನಿಲ್ಲುವೆನು ಈಗ ಇಡೀ ಜಗತ್ತು ಒಟ್ಟಾಗಿ ಬರಲಿ,<br>
ನಿನಗಾಗಿ ಗೆಳತಿ ಹೇಳಿಬಿಡುವೆನು, ಊರಲ್ಲಿ ಯುದ್ಧವೇ ನಡೆದುಬಿಡಲಿ.</p>

<p align ="center">ಸೂರ್ಯ ಮುಳುಗದ ಸಾಮ್ರ್ಯಾಜ್ಯವು ನನ್ನದು ಎನ್ನುತ ಬೀಗುತಲಿದ್ದೆ,<br>
ನಿನ್ನ ಒಡನಾಟದ ಬರಸಿಡಿಲಿಗೆ ಒಂದೇ ಏಟಿಗೆ ನಾ ಬಿದ್ದೆ,<br>
ಹೇಳದಂತೆ ನನ್ನ ಮನದೊಳಗೆ ನೀ ಬಂದು ಕುಳಿತೆ,<br>
ನಿನ್ನೊಂದಿಗೆ ಈ ದಿನ ಗೆಳತಿ, ನಾನು ಯುದ್ಧವಿರದೆ ಸೋತೆ</p>

<p align ="center">- ಆದರ್ಶ</p>

