---
layout: post
title: "ಬಿಡುಗಡೆ"
date: 2019-10-21
author: Adarsha
categories: Poem
tags:	AcchaKannada Kannada Poem kavana life Nature jeevana santasa santosha freedom bidugade
cover: "assets/bidugade-acchakannada.jpg"
description: ಮತ್ತೆ ಬಿಡುಗಡೆ ನನ್ನಿಂದ ನನಗೆ, ತಂಗಾಳಿ ಬೀಸಿದೆ ಇಂದು ಸುತ್ತಲೂ ಮಳೆಯಾದಂಗೆ.
---

<p align ="center">ಮತ್ತೆ ಬಿಡುಗಡೆ ನನ್ನಿಂದ ನನಗೆ,<br>
ತಂಗಾಳಿ ಬೀಸಿದೆ ಇಂದು ಸುತ್ತಲೂ ಮಳೆಯಾದಂಗೆ.<br>
ಹಾರುವುದ ಕಲಿತಂತೆ ಮರಿ ಹಕ್ಕಿ,<br>
ಸಂತಸಕೆ  ಅಳುತಿದೆ  ಮನವು ಬಿಕ್ಕಿಬಿಕ್ಕಿ.</p><!--more-->

<p align ="center">ಯಾವುದು ಸತ್ಯ ಯಾವುದು ಮಿತ್ಯ,<br>
ತಿಳಿಯದಂತೆ ಹಿಡಿದಿತ್ತು ನನ್ನದೇ ಸಾಂಗತ್ಯ.<br>
ನನ್ನಿಂದ ನನಗೆ ಇಂದು ಬಿಡುಗಡೆ,<br>
ಸಿಕ್ಕಿದ ಘಳಿಗೆಗೆ ದೂರದ ಪಯಣ ಹೊರಟಿದೆ ನನ್ನ ನಡೆ.</p>

<p align ="center">ನನ್ನಿಂದ ನಾನೆ ಇಂದು ಹೊರಟಿರುವೆ ದೂರಕೆ,<br>
ಬಂಧನದ ಬದುಕಿನ ಹಿನ್ನೋಟ ನನಗಿನ್ನೇಕೆ?<br>
ಮತ್ತೊಮ್ಮೆ ನನಗೆ ನನ್ನಿಂದಲೇ ಬಿಡುಗಡೆ,<br>
ಹಳೆಯ ನೆನಪುಗಳೆಲ್ಲ ಈಗ ಗತದಲ್ಲೆ ಮುಳುಗಡೆ.</p>

<p align ="center">ಮತ್ತೆ ಬಿಡುಗಡೆ ನನ್ನಿಂದ ನನಗೆ,<br>
ತಂಗಾಳಿ ಬೀಸಿದೆ ಈಗ ಸುತ್ತಲೂ ಮಳೆಯಾದಂಗೆ.</p>

<p align ="center">- ಆದರ್ಶ</p>
