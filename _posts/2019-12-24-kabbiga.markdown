---
layout: post
title: "ಕಬ್ಬಿಗ"
date: 2019-12-24
author: Adarsha
categories: Poem
tags:	AcchaKannada Kannada Poem kavana life Nature jeevana bayake aase desire poet shivamogga love 
cover: "assets/kabbiga-acchakannada.jpg"
description: ಕಬ್ಬಿಗನೆದೆಯಲಿ, ಕಪ್ಪು-ಬಿಳುಪ ನೆಲದಲಿ, ಬೆರಗು ಮೂಡಿಸಿ ನಿಂತಿದೆ ಈಗ ನಿನ್ನದೇ ಓಕುಳಿ;
---

<p align ="center">ಕಬ್ಬಿಗನೆದೆಯಲಿ ಕಬ್ಬಿನ್ಹಾಲಿನಂತೆ ಉಕ್ಕಿದವಳೆ,<br>
ಕತ್ತಲೆಯಲಿ ಬೆಳಕು ನೀಡಿರುವುದು ನಿನ್ನ ಕಪ್ಪು ಕಂಗಳೆ.<br><!--more-->
ನಿನ್ನ ಬಣ್ಣಕೆ ನೇಸರನ ಹೊಳಪೂ ಸಮವೆ?<br>
ನಿನ್ನ ತಂಪಿಗೆ ನಾಚುತ ಮರೆಯಾಗಿದೆ ತಿಂಗಳೆ.<br></p>

<p align ="center">ಮೂಡಣದ ಬೆಚ್ಚನೆಯ ಅಪ್ಪುಗೆ ನಿನ್ನ ತೋಳ ತೆಕ್ಕೆಯಲಿ,<br>
ನಿನ್ನದೇ ಕಂಪು ಬಂದಿದೆ ತೆಂಕಣ ಗಾಳಿಯಲಿ ತೇಲಿ.<br>
ಹೊಳೆ ತುಂಬಿ ಬಂದಂಗೆ ಎದೆಯೊಳಗೆ ನೀ ಬಂದೆ,<br>
ಮಲೆನಾಡ ಹುಡುಗಿ ನಿನಗೆ ಮನಸೋತೆ ಅಂದೆ.<br></p>

<p align ="center">ಕಬ್ಬಿಗನೆದೆಯಲಿ, ಕಪ್ಪು-ಬಿಳುಪ ನೆಲದಲಿ,<br>
ಬೆರಗು ಮೂಡಿಸಿ ನಿಂತಿದೆ ಈಗ ನಿನ್ನದೇ ಓಕುಳಿ;<br>
ಅಲೆಮಾರಿಯ ಗಡಿಬಿಡಿಗೆ ಈಗ ಬಿದ್ದಂತಿದೆ ಬೇಲಿ,<br>
ಬಿಗಿಹಿಡಿದು ನಿಲ್ಲಿಸಿದೆ ನನ್ನೀಗ ನಿನ್ನೊಲವ ಸರಪಳಿ.<br></p>

<p align ="center">- ಆದರ್ಶ</p>
