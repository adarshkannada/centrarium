---
layout: post
title: "ಬೇಸಿಗೆ"
date: 2020-02-20
author: Adarsha
categories: Poem
tags:	AcchaKannada Kannada Poem kavana life jeevana summer seasons besige summerseason karnataka nature culture samskruthi
cover: "assets/besige-acchakannada.jpg"
description: ನಮ್ಮ ಮನೆಯ ಅಂಗಳ, ತುಂಬುತಾ ಬರುವ ಮೂರು ತಿಂಗಳ, ಹೊಳಪು ತಂದಿದೆ ಇಂದಿಗೆ, ನಮ್ಮ ಬಾಳಿಗೆ ಬೇಸಿಗೆ!
---

<p align ="center"> ಮತ್ತೆ ಬಂದಿದೆ ಬೇಸಿಗೆ, ನಮ್ಮ ಬಾಳ ಹೊಸಿಲಿಗೆ,<br>
ಹಸಿರು ಹುಲ್ಲು ಒಣಗಿ, ಹಳದಿ ಬಣ್ಣಕೆ ತಿರುಗಿ,<br>
ಮರದ ಎಲೆಗಳು ಉದುರಿ, ಹೊಸ ಜೀವಗಳು ಚಿಗುರಿ,<br>
ಮೆರಿತಿದ್ದ ಚಳಿಗೆ, ಬಿರುಸು ಮುಟ್ಟಿಸುತಾ ಹೊರಟು ಬಂದಿದೆ ಬೇಸಿಗೆ.</p>

<p align ="center"> ಹೊಲ ಗದ್ದೆಗಳಲಿ ಕೆಲಸವಿಲ್ಲ, ಏನು ಮಾಡುವುದೊ  ಬದುಕಿಗೆ?<br>
ಯಕ್ಷಗಾನ, ಬಯಲಾಟ, ನಾಟಕ ತಿರುಗಾಟ ತಂದಿತು ತನ್ನೊಡನೆ ಬೇಸಿಗೆ.<br>
ಮುದುಡಿ ಮಲಗುವ ಕಾಲವಲ್ಲ, ಮಕ್ಕಳು ಇಳಿವರು ಬೀದಿಗೆ,<br>
ಒಂದಾದಮೇಲೊಂದು ಆಟದ ಹರಕೆ, ನಿಜ ಮಾಡುತ ಬಂದಿತು ಬೇಸಿಗೆ.</p>

<p align ="center"> ಇರುಳ ಕೊನೆಯ ಘಳಿಗೆಗೆ ಹಗಲು ನೀಡಿದೆ ಅಪ್ಪುಗೆ,<br>
ಕೊರೆವ ಚಳಿಗಾಲದ ಅಂಚಿಗೆ, ಬೆಚ್ಚಗೆ ಬಂದಿದೆ ಬೇಸಿಗೆ;<br>
ನಮ್ಮ ಮನೆಯ ಅಂಗಳ, ತುಂಬುತಾ ಬರುವ ಮೂರು ತಿಂಗಳ,<br>
ಹೊಳಪು ತಂದಿದೆ ಇಂದಿಗೆ, ನಮ್ಮ ಬಾಳಿಗೆ ಬೇಸಿಗೆ.</p>

<p align ="center">- ಆದರ್ಶ</p>
