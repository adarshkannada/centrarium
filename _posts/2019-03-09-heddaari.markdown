---
layout: post
title: "ಹೆದ್ದಾರಿ"
date: 2019-03-09
author: Adarsha
categories: Poem
tags:	AcchaKannada Kannada Poem kavana life Death Nature Roads Highways accidents animals
cover: "assets/heddaari-acchakannada.jpg"
description: ಎಷ್ಟು ನೆತ್ತರ ಹರಿದಿವೆಯೊ ಈ ಹಾದಿಗಳಲ್ಲಿ, ಎಂದೊ ಬದುಕು ಬರಿದಾಯಿತು, ರಸ್ತೆ ದಾಟುವ ತವಕದಲಿ.

---

<p align ="center">ಎಷ್ಟು ನೆತ್ತರ ಹರಿದಿವೆಯೋ ಇಲ್ಲಿ,<br>
ಆದರೂ ಒಂದು ಹನಿ ನೀರು ಹನುಕಲಿಲ್ಲ ನಮ್ಮ ಕಣ್ಣಲ್ಲಿ.<br>
ಎಷ್ಟೋ ಜೀವ ಹೋಗಿದೆ ಇಲ್ಲಿ,<br>
ಸಿಕ್ಕಿಕೊಂಡು ನಮ್ಮದೇ ಗಾಲಿಯ ಅಡಿಯಲ್ಲಿ.</p><!--more-->

<p align ="center">ಹೆದ್ದಾರಿಯ ಜೀವನವಿದು, ಒಂದೇ ಕ್ಷಣದ ಬದುಕು,<br>
ಕಣ್ಣ ಮಿಟುಕಿಸುವುದರೊಳಗೆ ಆರುವುದು ಜೀವನದ ಬೆಳಕು.<br>
ಬೇಕಿರುವ ನಿಧಾನವಿಲ್ಲ ನಮ್ಮಲ್ಲಿ,<br>
ನಮ್ಮ ಗಾಲಿಗೆ ಸಿಕ್ಕಿ ಸತ್ತ ಜೀವಕೆ ಹನಿಯೊಂದು ಬರಲಿಲ್ಲ ನಮ್ಮ ಕಣ್ಣಲ್ಲಿ.</p>

<p align ="center">ಕಪ್ಪೆ, ಕಿರುಬ, ಹಾವು, ನಾಯಿ, ಹಸು, ಹಕ್ಕಿ<br>
ಯಾವುದಕ್ಕೂ ನಾವು ನಿಲ್ಲಲಿಲ್ಲ,<br>
ಹೊಡೆದ ನಾವು, ಹೊಡೆದ ಮೇಲೆ, ಒಮ್ಮೆಯೂ ತಿರುಗಿ ನೋಡಲಿಲ್ಲ.<br>
ಎಷ್ಟು ನೆತ್ತರ ಹರಿದಿವೆಯೊ ಈ ಹಾದಿಗಳಲ್ಲಿ,<br>
ಎಂದೊ ಬದುಕು ಬರಿದಾಯಿತು, ರಸ್ತೆ ದಾಟುವ ತವಕದಲಿ.</p>

<p align ="center">- ಆದರ್ಶ</p>
