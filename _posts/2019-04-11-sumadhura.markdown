---
layout: post
title: "ಸುಮಧುರ"
date: 2019-04-10
author: Deepak Basrur
categories: Poem
tags:	AcchaKannada Kannada Poem kavana life Nature Marrage Relationship Love Life maduve preethi jeevana happiness 
cover: "assets/madhura-acchakannada.jpg"
description: ಕಣ್ಣಲ್ಲೇ ಮಾತು ಸಾಕು, ಸ್ವಲ್ಪ ನಾವು ಸರಿ ಹೋಗಬೇಕು; ಬರೀ ಕೈ ಕಿರು ಬೆರಳುಗಳಲ್ಲ, ಎರಡೆರಡು ಕೈಗಳು ಒಂದಾಗಬೇಕು..!

---
<p align ="center">ನಿನ್ನ ಕಂಕಳಿನ ಬೆವರು, ನನ್ನ ಭುಜದ ಮೇಲೆ.<br>
ಹಿಮ್ಮಡಿ ಮೇಲೆ ಮಾಡಿ ಹೆಬ್ಬೆರಳ ಮೇಲೆ ನೀ ನಿಂತೆ,<br>
ಕಣ್ಣುಗಳು ಸೇರುವ ಮೊದಲೇ, ತುಟಿಗಳಿಗೆ ಒಂದಾಗುವ ಚಿಂತೆ..</p><!--more-->

<p align ="center">ಅದಲು ಬದಲು ಆಗಬೇಕಿರುವುದು, ಮನಸ್ಸೊಂದೇನಾ ಸದ್ಯಕ್ಕೆ?,<br>
ಹಸಿದು ಕುಂತವನ ಮುಂದೆ ವೇದಾಂತ ಯಾತಕ್ಕೆ?..<br>
ಕಣ್ಣಲ್ಲೇ ಮಾತು ಸಾಕು, ಸ್ವಲ್ಪ ನಾವು ಸರಿ ಹೋಗಬೇಕು,<br>
ಬರೀ ಕೈ ಕಿರುಬೆರಳುಗಳಲ್ಲ, ಎರಡೆರಡು ಕೈಗಳು ಒಂದಾಗಬೇಕು..!</p>

<p align ="center">ನಾನೇ ಸೋತೆ, ನೀನೇ ಗೆದ್ದೆ. ಕತ್ತಲಲ್ಲಿ ಮೊಳಗಲಿ ನಿನ್ನ ಕೈ ಬಳೆ, ಕಾಲ್ಗೆಜ್ಜೆಯ ಶಬ್ದ..<br>
ನೀ ಉಸಿರಾಡಿ ಬಿಟ್ಟ ಉಸಿರು, ನನ್ನ ಉಸಿರಾಗಿತ್ತು<br>
ನಿನ್ನ ತುಟಿ ಮೇಲಿದ್ದ ರಂಗು ತುಂಬಾ ರುಚಿಯಾಗಿತ್ತು</p>

<p align ="center">ನೀ ಏನೇ ಹೇಳು, ಸ್ವಲ್ಪ ಎಡವಟ್ಟು ನಾನು, ಸರಿ ಮಾಡಬೇಕಾದವಳು ನೀನು..<br>
ತುಸು ಸಿಟ್ಟು ನನಗೆ, ಹುಬ್ಬು ಗಂಟಿಕ್ಕಿರುವೆ,<br>
ನಕ್ಕು ನೋಡು ಒಮ್ಮೆ, ನಾ ಮತ್ತೆ ಕರಗುವೆ..</p>

<p align="center"> – ದೀಪಕ್ ಬಸ್ರೂರು </p>
