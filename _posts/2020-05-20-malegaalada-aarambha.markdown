---
layout: post
title: "ಮಳೆಗಾಲದ ಆರಂಭ"
date: 2020-05-20
author: Adarsha
categories: Poem
tags:	AcchaKannada Kannada Poem kavana life India Karnataka love romance nature wind breeze mountains rainyseason malegaala rains male mountains
cover: "assets/malegaalada-aarambha-acchakannada.jpeg"
description: ಮಳೆಗಾಲದ ಆರಂಭಕ್ಕೊಂದು ಕವನ.
---

<p align ="center"> ಮಳೆಗಾಲದ ಆರಂಭಕ್ಕೆ ಬೆಟ್ಟವು ಬೆಳೆದು ಆಗಸವ ನೋಡ್ತಿತ್ತು, <br>
ಮಳೆ ಹನಿಗಳ ಬರಮಾಡಿಕೊಳ್ಳಲು ತಾ ಮುಗಿಲಿಗೆ ನೀಡಿತ್ತು ಮುತ್ತು. <br>
ತಣ್ಣನೆಯ ಗಾಳಿ ತೆಂಕಣದಿಂದ ಬಂದಿತ್ತು, <br>
ಸುಯ್ಯನೆ ಸುತ್ತಿ ಬೆಟ್ಟವನೆ ಹತ್ತಿ ಹೇಳಿತ್ತು, <br>
ಇನ್ಮುಂದೆ ಮಳೆಯು ಬೆಟ್ಟದ ಸ್ವತ್ತು. </p>

<p align ="center"> ಮಣ್ಣ ಗಂಧ ಹೊರಬರುವೆನೆಂದು ಕೈ ಬೀಸಿ ಹೇಳಿತ್ತು, <br>
ಮಳೆಯ ಆಗಮನವ ಅರಿತ ಭೂಮಿಯ ಕಣ್ಣೂ ತುಂಬಿತ್ತು, <br>
ಮಳೆಗಾಲದ ಆರಂಭಕ್ಕೆ ಈಗ ಕಾಡೆಲ್ಲ ಹಸಿರು, <br>
ಕಳೆದ ಯುಗಾದಿಯಿಂದ ಕಾದು ಕುಳಿತಿವೆ ಹೊಚ್ಚ ಹೊಸ ಚಿಗುರು. </p>

<p align ="center"> ಮಳೆಯಲ್ಲಿ ಮಿಂದೆದ್ದಿವೆ ಈಗ ಹಗಲು ಇರುಳು, <br>
ಮನಸಾಗಬಹುದೆ ಯಾರಿಗಾದರೂ ಮಳೆಯಿಂದ ಮರುಳಾಗದಿರಲು. <br>
ಕಾರ್ಮೋಡ ಸುರಿಸಿತ್ತು ಎಲ್ಲರೆದೆಯ ಇಂಗಿತ, <br>
ಭುವಿಯ ಆವರಿಸಿತ್ತು ಮಳೆಯು ತನ್ನೆ ಹರುಶವನೆಲ್ಲ ಎರಚುತ. </p>

<p align ="center"> ಮಳೆಗಾಲದಾರಂಭಕ್ಕೆ ಈಗ ಜಗವೆಲ್ಲ ಮತ್ತೊಮ್ಮೆ ಹೊಸದು, <br>
ಸ್ವರ್ಗವೀಗ ವಾಸಿಸುತ್ತಿದೆ ಮಲೆಗಳಿಂದ ಕೆಳಗಿನ ಭುವಿಗಿಳಿದು. </p>

<p align ="center"> - ಆದರ್ಶ</p>
